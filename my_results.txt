=========================
Laa ro bui cond i temraich iar ndith dona rigaib atraracht matin moch for aith na temrach ria turcbáil gréni 7 a tri druid ríam .i. mæl 7 blouc 7 bluiccniu.

laa ro boi cond i temraig iar ndioth dona rigaib atracht matin moch for ríraith na temrach ria turcbail gréine a tri druith aroen ris .i. maol bloc
=========================
Eochaid 7 corbb 7 cessarnd in filid 7 cond fadeissin.

trii filid .i. ethain corb cesarn. fodegh
=========================
Fodeg atraigedsom cach dia in lín sin arna ragabtais fir ṡithi uel fomoiri for herinn cen airegudh.

fodegh attraigesiom cach dia in lion sen do airdecin arna gabdaois fir side for erind cen airiugud
=========================
In dua dia ndecad do gres co fuair cloich and ara chiund foa chosaib.

in dú dia ndéchaidsom do gres co tarlaic cloich and foa cosaib saltrais fuirri.
=========================
Forling in cloich iarum 7 saltrais fuirri 7 geísis an cloch foa chosaib co closs fon temraig hule 7 fo bregmagh.

tarlaic cloich and foa cosaib saltrais fuirri. ro ges an cloch fo cosaib co clos fo temraig uili
=========================
7 Is and sin ro íarfacht cond din ḟilid.

is and sin ro iarfacht conn dia druidib
=========================
Cidh ro geisi in cloch 7 cía ainm.

lin gairm ro ges an cloch is
=========================
7 can doralad 7 cid no regad 7 cid frisa táraill temraig.

can do ralad no ragad quid ro taraill temraigh.
=========================
IS and sin aspert in file fris ni sluindfed dóu co cenn .l. laithiu 7 treissi fair.

bert an drai fri conn ni slondad do co cent .l. laithi a tri. in tan
=========================
In tan iarum ba lan ind arim sin ro iarfacht conn a frithisi dond ḟilid 7 ro buiside icc scrutan co nécetar a eochra eccsi dou.

ro bert an drai fri conn ni slondad do co cent .l. laithi a tri. in tan ro cindiod an airiom sin. rusharfacht conn don
=========================
Fal (.i. fo ail .i. ail fo rig) em ol an fili a hainm na clocha 7 inis fáil asa torlad 7 is i temraig tire fail foruirmed.

conn don drai afridhisi. is ann adbert an drai. fal anmaim na cloche. inis foail asatardad. temair tiri fail i forromadh. tir taillten a nairisfe co
=========================
Tir tailten hi tairiss hi co brath 7 iss ed tir in sein bas oenach cluchi dot claindsiu cein bes flaithius hi temraig.

i forromadh. tir taillten a nairisfe co brath et is i an tir sen bus oenach cluiche cen uhes flaithios a temraig
=========================
Ocus a lla ndedenach di sechtmain oenaich tailten flaith na faigbi is trú issin bliadain sin.

flaithios a temraig la deginach an aonaigh in flaith nachus faigfi bid truú isan bliadain sin.
=========================
Ro gesi iarum fal fad chossaibsiu ol in file 7 dorairngert a llin ngemind ro geisi is é lín rígh bias ditt silsu for herinn co brad.

ro ges fal foat cosaibse annu ol in drai dorairngert an lin gairm ro ges an cloch is ed lion rig bias dot siol co brath.
=========================
Attafeid dam amal sodain ol conn.

duinn ol conn diana ruccai a
=========================
Ni dam ro thocad a rad fritt ol in drui.

co brath. niba me nodsloindfe det ol in drai. a
=========================
A mbatar and iarum co naccatar ciaigh (fo. 101rb) moír impu cona fetatar cia dochotar ar meid in dorcha dusfanic.

ol in drai. a mbatar ierum co nacotar ciuich moir immaquairt conna fedotar quid docotar ar med an dorchu dusnainecc
=========================
Co cualatar trechan an marcaigh ara cend.

co colatar trethan in marcaigh ara namus.
=========================
Mor maircc dun for cond ma runfucca in ceosa hi tiri anetargnaide.

moar mairc duinn ol conn diana ruccai a tir nainiuil. ier sin
=========================
La sodain doleci in marcagh tri haurchuru forru 7 is traidiu dusfanic int erchor dedenuch quam in tossiuch.

ier sin dolleci an marcach tri orchora cucai is traide dusnainic in torchor degenach inas torchor toísech.
=========================
IS do guin rig ol in fhile cip he dibercess conn hi temair.

is do guin rig emh or in drai cibe dibraicius conn a temraig.
=========================
Anaid an marcag din dibrucud 7 feraid failti fri conn 7 congart leis dia treiph.

an marcach din dibraccud tic cuca ferais failti fri conn et congart les
=========================
Docotar iarum ass condarala assa mag 7 bile norda ann tech foa ochtaig findruine and .x. traigid .xx. a mét.

isin maig bili orda ina dorus co nacatar tech nalaind nann fo octæ findraine .x. traigid .xx. a fod.
=========================
Lotar iarum issa tech co naccatar ingen maccthacht i cathair glanidi 7 barr órdhai fora mullach 7 brat co srethaib di or impe dabach arcait co cethraib cernaib ordaib ara bélaib lán di dergflaith.

fod. lotar iarum isin tech co nacatar an ingen macdachta isin toig barr orda fora mullach. dabach aircait co cerclaib orda impe si lan do derglind escrai oir fora ur. copan di
=========================
escra oir ara óu airideog nech di ór ara belaib.

escrai oir fora ur. copan di ór for a beolai.
=========================
Et co naccatar a scál fadeissin isin taig ara ciund inna rígsudiu.

a beolai. co nacatar an scal fodeisin isin tigh fora cinn ina
=========================
Ocus ropu mór a delgnaidhe ba dethbir son ar ni frith hi temraig riam fer a meti nach a chaime ar aille a delba chrotha 7 ara inganti.

scal fodeisin isin tigh fora cinn ina rigṡuide. ni frith a temraich riam fer a mede nach a caoime ar aille a crotha ar inganta a deuluha.
=========================
fri-tisidi doib iarum 7 as.

a deuluha. prisgartside doib
=========================
Nimda scálsa aurdrach 7 is for muccai iarmu od 7 is de hsil is he mo slonnud (fo. 101va) nen maic smretha maic tigernmair maic fælad maic etheuir maic iriail maic erimoin maic miled espaine.

scalsa em nidom urtrach domuirdercus duib iar mbas dodeochadus is do cinel adaim daum. iss e mo slondad lug mac ethlend maic tigernmais. is do dodechadus co necsi dedse saogal do flathau fen
=========================
Et is dó dodeochadsa co necius duitsiu sægal do flatha 7 cacha flatha bias huait hi temraig co brad 8.Et ba sii ind ingen boi esin taigh ara cind flaith herenn 7 ba si dobert dithait do chunn .i. damasnæ 7 torcasnæ.

is do dodechadus co necsi dedse saogal do flathau fen cech flathai bias a temraich ba si an ingen boi isin tig fora ciond flaithi erenn co prath. ba si an ingen dobert an diched do cond .i. damasna
=========================
Cethair traigid fichet fott in damasnai ocht traigid eter a thuaim 7 talmain.

traigid .xx. fod an damhasna. ocht traigid itir a tuaim talmain. in
=========================
Dá traigh deuc fott in torcasnai 7 coic traigid eter a tuaim 7 talmain.

traigid .xx. fod an damhasna. ocht traigid itir a tuaim talmain. in
=========================
In tand didiu luid ind ingen don daíl asbert friu cia dia tiberthæ ind airdech cosin dergfhlaith 7 frisgart in scál di iarum.

in tan luid an ingen don dail adbert friu. cia da tibertar an airdeochsa. friscart an scal. o ro sluindside cach flaith
=========================
O rus sluinnsidi iarum cach flaith i ndegaid araile o aimsir cuinn co brad.

an airdeochsa. friscart an scal. o ro sluindside cach flaith o cund co brath.
=========================
Ba trom iarum la cesarnd filid a ndichetail sin do thabairt fri oinhuair co necmaing tre oghum hi cetheora flescæ iphair cethir traigid fichet fott cacha flesci 7 ocht ndruimne cacha flesci.

isin tig fora ciond flaithi erenn co prath. ba si an ingen dobert an diched do cond .i. damasna torcasnai cetri traigid .xx. fod an damhasna. ocht traigid itir a tuaim
=========================
Lotar iar sein hi foscad a scail 7 ni arrdraigestair a ndun nacha dtech.

a fod. lotar iarum isin tech co nacatar an ingen macdachta isin toig
=========================
Foracbad immurgu la conn ind dabach 7 int escra 7 in airdech 7 na flescæi.

tec. forracbad lia cond in dubach int escrai ordao and airech. is
=========================
Ocus is di sen atta aislingi 7 echtra 7 argraige cuind cetcathaig 7 baile in scáil.
and airech. is de sin attá aisling an scail et egtrai targraide cuin